---
title: "generowanie pomysłów na nazwę firmy"
url: "blog/generowanie-pomyslow-na-nazwe-firmy/"
categories:
- post
tags:
- svarozyc
image:
    name: generating-ideas-for-a-company-name
    extension: webp
    width: 1024
    height: 1024
readMore: true
publishDate: 2023-08-15
---
**Jeśli jesteś na etapie szukania nazwy dla swojego projektu pobocznego wypróbuj narzędzia AI do generowania pomysłów.**
<!--more-->
{{<image src="generating-ideas-for-a-company-name.webp" caption="generowanie pomysłów na nazwę firmy" displayCaption="false">}}

Nazwę SVAROZYC wymyśliłem jeszcze w 2019 r. (pisałem o tym w poście pt. [poznaj svarozyca](/blog/poznaj-svarozyca/)). Żałuję, że wtedy nie było jeszcze Chata GPT, ponieważ teraz widzę jej pewne niedoskonałości. Ale nie będę jej już zmieniał – w międzyczaie zarejestrowałem znak towarowy i wpadłem w pułapkę poniesionych kosztów.

Teraz do stworzenia listy pomysłów na nazwę dla projektu pobocznego wykorzystałbym sztuczną inteligencję. Aktualnie dostępne modele językowe dobrze nadają się do tego celu. Możesz skorzystać z jednej z dedykowanych aplikacji, które w ostatnim czasie rosną jak grzyby po deszczu. W dużej części korzystają one jednak z silnika od OpenAI, więc więcej sensu moim zdaniem ma użycie bezpośrednio modelu GPT.

Przykładowy prompt, którego teraz bym użył:
<pre style="white-space: pre-wrap; font-size: 1rem;">You are an employee of a branding agency. Your task is to come up with a name for a new company in the market that will deal with robotics, electronics, and services for the industry. The name must relate to Slavic mythology, e.g. to the name of one of the Slavic gods. Provide 5 suggestions.</pre>

Każdą z tych propozycji wypadałoby poddać weryfikacji. Proces ten podzieliłbym na dwa etapy:
1. Weryfikację funkcjonalną – w której sprawdzamy, czy nazwa:
    * Jest łatwa do wymówienia (także w obcym języku). Wydaje mi się jednak, że kryterium to miało większe znaczenie w czasach, gdy komunikacja biznesowa prowadzona była głównie telefonicznie. Teraz, gdy króluje e-mail i przekaz tekstowo-wizualny, nie jest to chyba warunek konieczny do osiągnięcia sukcesu.
    * Jest łatwa do zapamiętania. Kryterium to odnosi się przede wszystkim do długości samej nazwy. Różni autorzy wskazują, że maksymalna długość dobrej nazwy marki to 2-3 sylaby.
    * Nie budzi negatywnych skojarzeń. W tym zakresie wpadki zdarzają się najczęściej podczas próby wprowadzenia marki do obcego kraju, bez sprawdzenia znaczenia słowa w lokalnym języku. W przypadku tworzenia nazwy firmy wyłącznie na lokalny rynek warto sprawdzić, czy zestawienie nazwy z działalnością firmy nie tworzy dysonansu lub po prostu nie brzmi głupio.

2. Weryfikację formalną – w której sprawdzamy, czy wybrana nazwa nie została już wykorzystana przez inną firmę w naszej branży. Do tego celu możemy wykorzystać następujące bazy danych:
    * urzędowych rejestrach firm działających w danym kraju (w Polsce: Krajowy Rejestr Sądowy oraz Centralną Ewidencję i Informację o Działalności Gospodarczej);
    * Wyszukiwarki znaków towarowych udostępnianych na stronach EUIPO;
    * Wyszukiwarkę domen internetowych. W tym przypadku zwracamy szczególną uwagę na dostępność domen najwyższego poziomu z końcówkami .com, .eu lub domen narodowych.

W kolejnym poście spróbuję odpowiedzieć na pytanie, czy lepsze są marki osobiste, czy marki biznesowe. Kliknij dzwoneczek na moim profilu LinkedIn, żeby go nie przeoczyć.