---
title: "marka osobista czy marka biznesowa"
url: "blog/marka-osobista-czy-marka-biznesowa/"
tags:
- svarozyc
image:
    name: personal-brand-or-business-brand
    extension: webp
    width: 1024
    height: 1024
readMore: true
publishDate: 2023-09-21
---
**W wolnym czasie buduję projekt poboczny. Będzie to robot open-source / open hardware do nauki programowania. Długo zastanawiałem się, czy promować go pod swoim nazwiskiem, czy pod własną marką.**
<!--more-->
{{<image src="personal-brand-or-business-brand.webp" caption="personal brand or business brand" displayCaption="false">}}

Oto zebrane wnioski.

Marka osobista powinna być domyślnym wyborem, ponieważ:
- buduje Twoją rozpoznawialność w branży – co jest przydatne podczas zdobywania klientów lub szukania nowej pracy,
- łatwiej ją wypromować – w moich branżach (wcześniej marketing, teraz IT) silnych marek osobistych jest jeszcze niewiele. Jednocześnie ludzie bardziej im ufają i mocniej się do nich przywiązują,
- jest sumą wszystkich Twoich doświadczeń – przy zmianie kierunku kariery lub zainteresowań nie zaczynasz od zera, tylko korzystasz z już wypracowanej pozycji.

Buduj nową markę biznesową, jeśli:
- Twoje nazwisko jest trudne do wymówienia, bardzo popularne lub takie samo jak jakiejś znanej osoby,
- branża projektu pobocznego nie pokrywa się z Twoją pracą zawodową,
- planujesz kiedyś sprzedać swój projekt poboczny, znaleźć inwestora lub po prostu usunąć się w cień.

Jaką decyzję podjąłem ostatecznie? Wybrałem chyba najtrudniejszy scenariusz, czyli będę promował dwie marki jednocześnie – osobistą i biznesową. Robot dostał własne imię jednego ze słowiańskich bóstw (Swarozyc). Mniejsze projekty programistyczne będę sygnował własnym nazwiskiem.