---
title: "kim jest twój klient"
url: "blog/kim-jest-twoj-klient"
tags:
- svarozyc
image:
    name: who-your-customer-is
    extension: webp
    width: 1024
    height: 1024
readMore: true
publishDate: 2023-10-11
---
**Zdecydowałeś już jaki problem będziesz rozwiązywać dzięki swojemu projektowi pobocznemu. Teraz pora sprawdzić, czy boryka się z nim na tyle liczna grupa ludzi, że całe przedsięwzięcie będzie opłacalne.**
<!--more-->
{{<image src="who-your-customer-is.webp" caption="who-your-customer-is" displayCaption="false">}}

Proces weryfikacji grupy docelowej podzieliłem na 3 fazy:
1. Opisanie idealnego klienta (stworzenie buyer persony),
2. Określenie liczebności grupy docelowej na podstawie ogólnodostępnych danych liczbowych,
3. Eksperymentalne sprawdzenie, czy grupa docelowa jest zainteresowana Twoim rozwiązaniem.

Nie mam dużego doświadczenia w tworzeniu buyer person, więc skorzystałem z pomocy AI. Na podstawie wcześniej postawionej hipotezy (zobacz: [jak poznać potrzeby klientów bez klientów](/blog/jak-poznac-potrzeby-klientow-bez-klientow/)) zbudowałem poniższego prompta dla GPT:

---

Zachowuj się jako marketing manager. Na podstawie poniższych problemów zauważonych wśród mojej grupy docelowej zbuduj buyer personę.
* Brak profesjonalnego edytora no-code / low-code do programowania mikrokontrolerów.
* Brak uniwersalnego i prostego w użyciu środowiska do zdalnego sterowania mikrokontrolerami.
* Brak uniwersalnych elementów konstrukcyjnych, które mogą służyć do budowy prototypów.
* Brak materiałów edukacyjnych dla początkujących, które pomogłyby w zbudowaniu własnego robota krok po kroku od podstaw.

---

Z wygenerowanej odpowiedzi warto wyciągnąć te informacje, na podstawie których będziesz tworzył komunikaty do swojej grupy docelowej:
* wiek: 30-40 lat;
* wykształcenie: wyższe techniczne;
* źródła pozyskiwania wiedzy: fora technologiczne, kanały YouTube związane z DIY, mikrokontrolerami i robotyką, newslettery od zaufanych marek, recenzje sprzętu;
* zachowania zakupowe: jakość ważniejsza niż cena, ważne są rekomendacje i wzmianki w przeglądanych tutorialach;
* aspiracje: zbudowanie własnego funkcjonalnego urządzenia elektronicznego, edukowanie innych, zdobycie uznania wśród społeczności DIY, zbudowanie technologicznego start-upu.

**Chcąc opisać moją grupę docelową jednym słowem, będą to makerzy**.

Makerzy to grupa, która charakteryzuje się pasją do tworzenia, modyfikowania i naprawy przedmiotów. Makerzy łączą tradycyjne umiejętności rzemieślnicze z nowoczesną technologią, taką jak druk 3D, programowanie, robotyka czy elektronika. Często uczestniczą w warsztatach, tzw. makerspace'ach, gdzie współpracują z innymi entuzjastami, wymieniając się wiedzą i umiejętnościami. Ruch makerów jest związany z ideą "DIY" (zrób to sam) i promuje kreatywność, samodzielne uczenie się oraz dzielenie się wiedzą.

W kolejnym poście spróbuję oszacować liczebność makerów na świecie.

A na koniec pytanie: jakie inne cechy mogą charakteryzować makerów? Chciałbym poznać Twój punkt widzenia na ten temat.